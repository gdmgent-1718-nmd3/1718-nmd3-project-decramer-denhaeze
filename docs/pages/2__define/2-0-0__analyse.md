---
layout   : default
permalink: define/analyse/
published: true
# Custom Page Variables
# ─────────────────────
title: Analyse
---
## De museumbezoeker

In het Design museum in Gent hebben we een 9-tal mensen, tussen 25 en 76 jaar, gevraagd naar hun museumervaring. Er komen dus mensen van **alle leeftijden** naar het museum. We hebben ook gemerkt dat veel mensen **op vakantie** naar museums gaan en dus waren er ook **veel toeristen**. Enkel als er een heel interessant onderwerp is, gaan ze in hun eigen regio naar een museum.

Op de vraag waarom mensen naar een museum gaan of wat ze belangrijk vinden in een museum antwoordden de mensen zeer gevarieerd. Als mensen een museum binnenwandelen willen ze graag **verrast worden** en ook de **sfeer** die het uitstraalt is van belang. Veel mensen gaan naar een museum om hun **geest te verrijken**, om **dingen bij te leren** of om **getriggerd te worden** om over bepaalde zaken te gaan nadenken. Ze vinden niet alleen het visuele aspect belangrijk, maar ook **interactie** wordt heel erg op prijs gesteld. Zo willen ze dus niet enkel kijken naar dingen, maar bijvoorbeeld ook voelen.

Enkele frustraties die we opmerkten bij de bezoekers waren dat ze het **niet duidelijk vonden waar ze naartoe moesten**. Welke ruimtes hadden ze al gedaan en welke nog niet? Waar begon en waar stopte de tentoonstelling? **Veel lezen** werd door veel bezoekers als **vermoeiend** ervaren. Ze willen kijken in een museum, niet lezen. In het museum komt er heel veel informatie op de bezoekers af en sommigen zien het bos door de bomen niet meer. Na een paar zalen zijn ze al heel moe.

## High-Level Concept
Wij willen, via onze app, de mensen een aangenamer museumbezoek geven. We gaan de mensen **wegwijs maken** in het museum zodat ze vlot het museum kunnen bezoeken.
We bieden ook alternatieven aan voor het vele lezen tijdens het museum. Zo kunnen de bezoekers in het museum de uitleg laten voorlezen. Of kunnen ze het **opslaan** zodat ze het thuis kunnen lezen.  Ook de mensen die niet veel tijd hebben kunnen een aangenaam bezoek krijgen dankzij onze app doordat we een overzicht tonen van wat de gemiddelde gebruiker mooi/interessant vond. We willen een extra dimensie geven aan de tentoonstelling door de **objecten aan elkaar te koppelen**. Zo willen we tonen aan de gebruiker welke objecten door dezelfde kunstenaar of in hetzelfde jaar/tijdperk zijn gemaakt. Op die manier zal de bezoeker meer linken kunnen leggen tussen de objecten in het museum en zo nog nieuwe dingen ontdekken.

We gaan in onze app ook de belangrijkste info over het museum tonen zoals de (komende) tijdelijke tentoonstellingen, waar de bar is en de openingsuren ervan.

## Usefullness
Ons concept is gecreëerd rond de behoeften en frustraties van de museumbezoekers. Wij willen een smartwatch- en smartphone-app aanbieden die als een **oplossing** dient **voor deze frustraties**.
Zo kan de bezoeker een bepaalde **route volgen** waardoor hij gemakkelijker de weg doorheen het museum vindt. Er is ook een mogelijkheid om de **items in het museum op te slaan** zodat hij er meer naar kan kijken tijdens het bezoek en minder lezen, wat als gevolg heeft dat het minder vermoeiend is voor bepaalde bezoekers. Achteraf kan de gebruiker deze opgeslagen objecten opnieuw bekijken en de info rustig lezen. Ook de extra dimensie door de **objecten aan elkaar te koppelen** geeft een extra beleving aan het museumbezoek.

## Usability
We willen een heel **eenvoudig en overzichtelijk design** maken zodat het voor iedereen heel makkelijk te gebruiken is. Daarom willen we werken met **gestileerde, duidelijke symbolen, voldoende witruimte en een beperkt kleurenpalet**.

We zullen ook **niet meer informatie in de app plaatsen dan nodig** zodat we de gebruiker niet overspoelen met ongewenste mogelijkheden. We willen alle noodzakelijke info verwerken in de apps, maar we proberen dit zo beperkt mogelijk te houden.
In de smartwatch-app zullen we ons beperken tot het aanwijzen van een route doorheen het museum, de mogelijkheid om items op te slaan en info over andere items die verwant zijn aan het item dat de bezoeker voorbij wandelt.
De smartphone-app is een beetje uitgebreider en zal ook de mogelijkheid bevatten om tickets te bestellen en je opgeslagen objecten te bekijken. Het bevat ook meer informatie over de lopende en komende tentoonstellingen, het adres en de openingsuren van het museum en de bar.

## Desirability
Omdat we inspelen op de behoeften en frustraties van de bezoekers, zal de app zeker geapprecieerd worden door de gebruikers. Mensen willen niet dat de smartphone afleidend is tijdens hun bezoek, dus hebben we het gebruik ervan tijdens het bezoek beperkt. Indien de bezoeker dit wenst, kan hij meer info bekijken/ beluisteren via de app tijdens het bezoek. Voor andere bezoekers zal de app vooral een **meerwaarde bieden achteraf** als hij de informatie bekijkt over de items die hij heeft opgeslagen.

## Credibility
Wij willen onze app een **professionele uitstraling** geven via een **strak design, goed gestileerde symbolen, voldoende witruimte en een beperkt kleurenpalet**.
Zo willen wij ervoor zorgen dat de gebruikers vertrouwen hebben in onze apps en het als meerwaarde ervaren tijdens/ na hun museumbezoek.